<!-- TRANSLATORS: VERY IMPORTANT!

     A translated version of the GNU General Public Licence, the GNU
     Lesser General Public Licence or the GNU Free Documentation
     Licence MUST contain a disclaimer at the top of the document (GPL
     requirement) and a link to the original English version (KDE
     requirement).  The link to the English version in KDE can look
     like this: <a href="common/gpl-licence.html">GNU General Public
     License</a>, for the LGPL like this: <a
     href="common/lgpl-licence.html">GNU Lesser General Public
     License</a> and for the FDL like this: <a
     href="common/fdl-licence.html">GNU Free Documentation
     License</a>.

     The disclaimer is the following - add it both in English and in
     the translated version:

This is an unofficial translation of the GNU General Public License
into language.  It was not published by the Free Software Foundation,
and does not legally state the distribution terms for software that
uses the GNU GPL--only the original English text of the GNU GPL does
that.  However, we hope that this translation will help language
speakers understand the GNU GPL better.

     Before you make a translation, check if there isn't one already
     at www.gnu.org.

     Make sure that the name of the original license file does not
     overwrite the translation (so name them differently).

     If you do not comply with these requirements, the translation is
     likely to be removed.
  -->
<!DOCTYPE HTML PUBLIC "-//W3C//DTD HTML 4.01//EN"
                   "http://www.w3.org/TR/html40/strict.dtd">
<HTML LANG="en-US">
  <HEAD>
    <TITLE>GNU Free Documentation License</TITLE>
    <META HTTP-EQUIV="Content-Type" CONTENT="text/html; 
charset=utf-8">    <META HTTP-EQUIV="Content-Language" 
CONTENT="eu">    <META NAME="description" CONTENT="GNU free 
documentation license (for inclusion in documentation files)">    
<META NAME="keywords" CONTENT="gnu, Gnu, GNU, license, licence, 
software, free software, software license, software licence, GNU 
general public license, GNU General Public License, documentation 
licence, documentation license, documentation, GNU free documentation 
license, GNU Free Documentation License">    <META NAME="robots" 
CONTENT="none">  </HEAD>  <BODY>    <PRE>
		
		
This is an unofficial translation of the GNU General Public License
into language.  It was not published by the Free Software Foundation,
and does not legally state the distribution terms for software that
uses the GNU GPL--only the original English text of the GNU GPL does
that.  However, we hope that this translation will help language
speakers understand the GNU GPL better.

		
Hau, GNU General Public License-aren euskararen itzulpen ez ofizila da.
Itzulpena hau lagungarria delakoan banatzen da baina ez da ofiziala ezta
legalki onartutako itzulpena.

<hr>
		
		GNU Dokumentazio Librearen Lizentzia

		    1.1 bertsioa, 2000ko martxoa

  Copyright (C) 2000 Free Software Foundation, Inc.
  59  Temple Place, Suite  330, Boston, MA 02111-1307 USA
  Edonork kopia edo bana dezake lizentzia-  dokumentu hau, baina 
debekatuta dago dokumentuan aldaketak egitea.



0. AITZINSOLASA

Lizentzia honen xedea da eskuliburua, testuliburua edo beste edozein 
dokumentu idatzi "libre" egitea askatasunaren zentzuan: edonori 
ziurtatzea kopiatzeko eta birbanatzeko benetako askatasuna, aldatuta 
zein aldatu gabe, eta komertzialki zein ez-komertzialki. Bestalde, 
Lizentziaren bidez autoreei eta argitaratzaileei euren lana aitortzen 
zaie, eta ez dira beste batzuk egindako aldaketen erantzule.Lizentzia 
hau "copyleft" mota bat da, hau da, dokumentu horretatik eratorritako 
lan guztiek ere libreak izan behar dute zentzu berean. 

GNU Lizentzia Publiko Orokorra osatzen du, lizentzia hori software 
librearentzat diseinatutako "copyleft" lizentzia baita.Lizentzia hau 
software librearen eskuliburuentzat erabiltzeko diseinatu dugu, izan 
ere, software libreak dokumentazio librea behar baitu. 

Programa libre baten eskuliburuek software librearen askatasun 
berberak izan behar lituzkete. Baina lizentzia hau ez da 
software-eskuliburuentzat soilik; edozein testu-lanentzat erabil 
daiteke, zein gairi buruzkoa den eta liburu gisa inprimatua dagoen ala 
ez kontuan hartu gabe. Lizentzia hau batez ere gida edo erreferentzia 
izatea helburu duten lanentzat erabiltzea gomendatzen dugu.


1. APLIKAGARRITASUNA ETA DEFINIZIOAK

Lizentzia honen baldintzen pean bana daitekeela adierazten duen oharra 
jarri baldin badio egile-eskubideen jabeak, eskuliburu edo lan horri 
lizentzia hau aplikatuko zaio. Aurrerantzean "Dokumentuak" horrelako 
eskuliburu edo lanei egiten die erreferentzia. Publikoko edonor da 
lizentziaren hartzaile, eta "zu"ren bidez zuzentzen zaio 
dokumentua.

Dokumentuaren "bertsio aldatuak" esan nahi duena zera da: 
dokumentua bera edo haren zatiren bat biltzen duen edozein lan, hau 
da, kopia literala, aldaketak dituena edota beste hizkuntza batera 
itzulitakoa.

Dokumentuaren "Atal sekundarioa" adierazpenak aipatu den 
eranskina edo gai nagusiaren inguruko atala esan nahi du eta 
Dokumentuaren argitaratzaileek edo egileek gai nagusiarekiko (edo gai 
horrekin zerikusia duten gaiekiko) duten erlazioari buruzkoa da 
soil-soilik. Atal sekundarioan ez da agertzen zuzenean gai nagusiari 
dagokion ezer. (Adibidez, Dokumentua neurri batean matematiken 
testuliburua baldin bada, atal sekundarioak ez ditu matematikak 
azalduko.) Gai nagusiarekiko edo harekin zerikusia duten gaiekiko 
harremana lotura historikoa izan liteke, edo haien ikuspegi legal, 
komertzial, filosofiko, etiko edo politikoa.

"Atal aldaezinak" Atal sekundario jakin batzuk dira. Euren izenburuak 
Dokumentu hau Lizentzia honen pean argitaratu dela adierazten duen 
oharrean aipatzen dira, Atal aldaezin gisa.

"Azaleko testuak" testu zati txikiak dira eta Dokumentu hau Lizentzia 
honen pean argitaratu dela adierazten duen oharrean aipatzen dira, 
Aurreko azaleko testu edo Atzeko azaleko testu gisa.

Dokumentuaren kopia "gardena" adierazpenak esan nahi duena zera da: 
makina bidez irakurtzeko moduko kopia dela eta haren zehaztapen 
publiko orokorrak erabiltzeko modukoa dela. Gainera, kopia horren 
edukiak testu editore arruntekin zuzen-zuzenean ikusi eta edita 
daitezkeela, eta pixeletan osatutako irudien kasuan, berriz, 
margotzeko edo marrazteko editore arruntekin. Horrez gainera esan nahi 
du, baita ere, testu formateatzaileen sarrerari dagokionez, egokiak 
izan behar direla. Bestelako fitxategi-formatu garden batean egindako 
kopia bada eta bere markaketa irakurleei aldaketak egitea eragozteko 
edo zailtzeko diseinatu bada, ez da Gardena. "Gardena" ez den kopiari 
"Opako" esaten zaio.


Kopia gardenen formatu egokien adibideen artean, besteak beste, 
honakoak ditugu: markaketarik gabeko ASCII soila, Texinfo 
sarrera-formatua, LaTeX sarrera-formatua, SGML edo XML jendeak 
erabiltzeko moduko DTDarekin, eta pertsonek aldatu ahal izateko 
diseinatutako HTML sinple eta estandarrarekiko egokia. Formatu opakoen 
artean, berriz, honako hauek ditugu: PostScript, PDF, 
testu-prozesatzaile propietarioek soilik irakurri eta edita ditzaketen 
testu-formatu propietarioak, normalean erabilgarri izaten ez diren 
prozesatze-tresnak edota DTDak dituzten SGML edo XMLak, eta zenbait 
testu-prozesatzailek irteera-erabileretarako soilik sortutako 
makina-bidezko sorkuntza duten HTMLak.

"Titulu orria" adierazpenak esan nahi duena zera da: inprimatutako 
liburu bati dagokionez, titulu-orria bera eta Lizentzia honek 
titulu-orrian agertzea eskatzen duen materiala modu irakurgarrian 
biltzeko behar diren ondorengo orriak. Titulu orririk ez duten 
formatuetan egindako lanei dagokienez, aldiz, "Titulu orriak" zera 
esan nahi du: testuaren hasiera aurrean, gehien nabarmenduta agertzen 
den lanaren tituluaren ondoan agertzen den testua.


2. KOPIA LITERALAK

Dokumentua kopiatu eta bana dezakezu edozein euskarritan, komertzialki 
edo ez-komertzialki, baldin eta Lizentzia hau, copyright oharrak eta 
lizentzia hau Dokumentuari aplikatzen zaiola adierazten duen 
lizentzia-oharra kopia guztietan azaltzen badira, eta Lizentzia honi 
inolako beste baldintzarik gehitzen ez badiozu. Egiten edo banatzen 
dituzun kopietan ezin da erabili irakurketa edo kopiak egitea 
eragozten edo kontrolatzen duen inongo baliabide teknikorik. Nolanahi 
ere, kopiak egiteagatik ordaintzea onartzen da. Kopia-kopuru handia 
banatzen baduzu (hurrengo atalean zehazten da kopurua), 3. ataleko 
baldintzak bete behar dituzu.

Goian azaldutako baldintza berdinen pean kopiak mailega ditzakezu 
baita ere, eta kopiak jendaurrean erakutsi ere bai.


3. KANTITATE HANDIAK KOPIATZEA

Dokumentuaren 100 kopia baino gehiago argitaratzen badituzu eta 
dokumentuaren lizentzia-oharrak Azaleko testuak behar baditu, azalean, 
argi eta garbi Azaleko testu hauek dituzten kopiak erantsi behar 
dituzu: Aurrealdeko testuak aurrealdeko azalean eta atzealdeko testuak 
atzealdeko azalean. Bi azalek modu argi eta irakurgarrian identifikatu 
behar zaituzte kopia horien argitaratzaile gisa. Aurrealdeko azalak 
titulu osoa izan behar du, eta tituluaren hitz guztiak maila berdinean 
izan behar dute nabarmenak eta ikusteko modukoak. Horrez gainera, 
beste material batzuk ere gehi ditzakezu azaletan. Azaletara 
mugatutako aldaketekin kopiak egitea, baldin eta Dokumentuaren titulua 
mantentzen badute eta baldintza hauek betetzen badituzte, kopia 
literaltzat jo daitezke beste alderdi batzuei dagokienez.

Azal horietan jarri beharreko testuak handiegiak badira modu 
irakurgarrian ipintzeko, zerrendako lehenak jarri behar dituzu azalean 
bertan (sartzen diren guztiak), eta ondorengo orrietan jarraitu 
besteekin.

Dokumentuaren 100 kopia Opako baino gehiago argitaratu edo banatzen 
badituzu, makina bidez irakurtzeko moduko kopia Gardena gehitu behar 
duzu kopia Opako bakoitzarekin edo, bestela, kopia Opako bakoitzean 
edo bakoitzarekin edonork atzi dezakeen ordenagailu-sare baten 
helbidea adierazi beharko duzu, non Dokumentuaren kopia Garden osoa 
dagoen, gehitutako materialik gabekoa eta sare orokorraren 
erabiltzaileek anonimoki eta kargurik gabe deskarga dezaketena, 
normalean erabiltzen diren sare-estandarren protokoloen bidez. Azken 
aukeraren bidetik jotzen baduzu, zentzuz jokatu behar duzu kopia 
Opakoak kantitate handitan banatzen hasten zarenean. Izan ere, hori 
ziurtatzeko kopia Gardenak erabilgarri egon behar du adierazitako 
lekuan gutxienez urtebetez, zuk edizio horren azken kopia Opakoa 
banatu zenuen unetik aurrera (zuzenean edo agente edo banatzaileen 
bidez).

Bestalde, kopia kantitate handia birbanatzen hasi aurretik 
Dokumentuaren egileekin harremanetan jartzea eskatzen zaizu, baina ez 
zaude behartuta, hartara bertsio eguneratua eman diezazuten.

4. ALDAKETAK

Dokumentuaren Bertsio aldatua kopiatu eta alda dezakezu 2. eta 3. 
ataletako baldintzen pean, baldin eta Lizentzia honetan ezarritako 
baldintzen arabera banatu baduzu eta Dokumentuaren funtzioa betetzen 
badu, horrela Bertsio aldatua banatzeko eta aldatzeko baimena kopia 
duen edonori emanez. Horrez gainera, honako hauek egin behar dituzu 
Bertsio aldatuan: 

A. Titulu-orrian (eta azalik balego, han ere bai) Dokumentuaren 
tituluarekiko edo aurreko bertsioekiko ezberdina den izenburua erabili 
(aurreko bertsiorik egonez gero, Dokumentuaren Historia atalean 
zerrendaturik egongo da). Aurreko bertsio horietako baten izenburu 
bera erabil dezakezu, baldin eta jatorrizko argitaratzaileak 
horretarako baimena ematen badu.   

B. Titulu-orrian zerrendatu egile gisa Bertsio aldatuan aldaketak 
egitea dituen pertsona edo entitate bat edo gehiago, eta horrekin 
batera baita Dokumentuaren, gutxienez, bost egile nagusi (bost baino 
gutxiago baditu, denak).  

C. Titulu-orrian Bertsio aldatuaren argitaratzailearen izena jarri 
argitaratzaile gisa.  

D. Mantendu Dokumentuaren copyright-ohar 
guztiak.  

E. Jar ezazu egin dituzun aldaketei dagokien 
copyright-oharra beste copyright oharren ondoan.
  
F. Copyright oharren jarraian, ipini lizentzia-oharra, Lizentzia honen 
baldintzak betez Bertsio aldatua erabiltzea baimentzen duena, beheko 
eranskinean agertzen den moduan.
  
G. Lizentzia ohar horretan mantendu Dokumentuaren lizentzia-oharrean 
ematen diren Atal aldaezinen eta Azaleko testuen zerrenda osoa.
  
H. Lizentzia honen kopia ere, aldaketarik gabe, jarri behar duzu.   

I. "Historia" izeneko atala ere mantendu, eta baita bere titulua ere, 
eta gehitu gutxienez Bertsio aldatuaren titulua, urtea, egile berriak 
eta argitaratzailea Titulu-orrian bezala adierazten dituen elementua. 
Dokumentuan "Historia" izeneko atalik ez badago, sortu Dokumentuaren 
titulua, urtea, egileak eta argitaratzailea Titulu-orrian bezala 
aipatzen dituena, ondoren gehitu aurreko esaldian aipatu den Bertsio 
aldatua deskribatzen duen elementua.

J. Mantendu Dokumentuaren kopia Gardena atzitzeko sareko kokalekua, 
baldin badago, eta baita aurreko bertsioetakoa ere. Helbide horiek 
"Historia" atalean sar daitezke. Dokumentua baino lau urte lehenago 
argitaratutako lan baten sareko kokalekua ken dezakezu, eta baita 
jatorrizko bertsioaren argitaratzaileak horretarako baimena ematen 
badu ere.

K. "Eskertzak" edo "Eskaintzak" izeneko atal guztietan mantendu 
atalaren titulua eta ataleko eskertza edota eskaintza bakoitzean 
egileak darabilen substantzia eta tonua.

L. Mantendu Dokumentuko Testu aldaezin guztien testuak eta tituluak 
aldatu gabe. Atal-zenbakiak edo haien baliokideak ez dira atalaren 
tituluaren zatitzat jotzen.

M. Ezabatu "Oniritziak" izeneko atal guztiak. Modu horretako atalik ez 
da Bertsio aldatuan sartuko.

N. Inongo atali ez jarri "Oniritziak" titulua edo Atal aldaezinekin 
arazoak eman ditzakeen titulurik.

Bertsio aldatuak gai nagusiaren inguruko atal edo eranskin berriak 
baditu, Atal sekundario gisa agertzen direnak, eta elementu horiek ez 
baldin badute Dokumentutik kopiatutako materialik, zuk hala nahi 
izanez gero, atal horietako batzuk edo denak aldaezin izenda 
ditzakezu. Horretarako, gehitu atal horien tituluak Atal aldaezinen 
zerrendari Bertsio aldatuaren lizentzia-oharrean. Titulu horiek 
gainerako atal-tituluekiko ezberdinak izan behar dute.

"Oniritziak" titulua duen atala gehi dezakezu, baldin eta alderdi 
desberdinek emandako zure Bertsio aldatuaren oniritziak soilik biltzen 
badira bertan, eta ez beste ezer--adibidez, perituek egindako 
ikuskatzea edo erakunde batek testua estandartzat onartu duela, eta 
abar.

Gehienez 5 hitz dituen pasartea Aurreko azaleko testu gisa eta 
gehienez 25 hitz dituen pasartea Atzeko azaleko testu gisa gehi 
ditzakezu Bertsio Aldatuaren Azaleko testuen zerrendaren amaieran. 
Aurreko azaleko testuaren pasarte bat eta Atzeko azaleko testuaren 
beste bat bakarrik gehi daiteke entitate baten bidez (edo entitate 
batek egindako egokitzapenen bidez). Dokumentuak dagoeneko azaleko 
testua baldin badauka azal berarentzat, aurretik zuk edo ordezkatzen 
ari zaren entitateak gehitutakoa, ezingo duzu beste testurik gehitu, 
baina nahi izanez gero, lehendik dagoena ordezka 
dezakezu.

Dokumentuaren egileak (edo egileek) edo argitaratzaileak (edo 
argitaratzaileek), Lizentzia honen arabera, ez dute baimenik ematen 
euren izenak inongo Bertsio aldatuaren publizitatean erabiltzeko edo 
oniritzia eragiteko edo adierazteko.


5. DOKUMENTUAK BATERATZEN

Dokumentu hau lizentzia honen pean argitaratutako beste dokumentu 
batzuekin bat dezakezu, lehen azaldutako Bertsio aldatuen 4. ataleko 
baldintzak betetzen badituzu, baldin eta bateratzean jatorrizko 
dokumentu guztien Atal aldaezinak gehitu badituzu, aldatu gabe, eta 
guztiak zure lanaren lizentzia-oharrean Atal aldaezin gisa zerrendatu 
badituzu.

Bateratutako lanak Lizentzia honen kopia bakarra baino ez du 
behar, eta haren berdinak diren hainbat Atal aldaezin kopia bakar 
batekin ordez daitezke. Atal aldaezin ugari badaude, izen berdinarekin 
baina eduki desberdinekin, atal bakoitzaren titulua desberdindu eta 
bakar bihur ezazu, bukaeran egilearen edo argitaratzailearen izena 
parentesi artean jarriz, ezagutzen bada, edo bestela, errepikatzen ez 
den zenbaki bat.

Egokitzapen bera egin Atal aldaezinen zerrendako atalen tituluetan, 
lan bateratuaren lizentzia-oharrean.Bateratzean, jatorrizko 
dokumentuetan "Historia" titulua duten atalak bateratu behar dituzu, 
eta "Historia" tituludun atal bakar bat osatu. Era berean, "Eskertzak" 
eta "Eskaintzak" tituluak dituzten atal guztiak bateratu. "Oniritziak" 
titulua duten atal guztiak, aldiz, ezabatu egin behar dituzu.


6. DOKUMENTU-BILDUMA

Dokumentu honekin eta lizentzia honekin argitaratutako beste dokumentu 
batzuekin bilduma bat osa dezakezu, eta hartara, hainbat dokumentutan 
jarritako lizentzia-kopiak ordeztuko dituzu bildumak izango duen kopia 
bakarraren bidez, baldin eta dokumentu bakoitzaren kopia literalak 
egiteko lizentzia honek ezartzen dituen baldintzak betetzen badituzu 
beste alderdi guztiei dagokienez.

Bildumatik dokumentu bat atera eta banaka bana dezakezu Lizentzia 
honen pean, baldin eta ateratako dokumentuari Lizentziaren kopia bat 
jartzen badiozu, eta kopia literalei dagokienez Lizentziaren beste 
alderdi guztiak betetzen badituzu.


7. LAN INDEPENDENTEAK AGREGATZEA

Dokumentuaren edo haren eratorrien konpilazioa beste dokumentu edo lan 
bereizi eta independente batzuekin, biltegi-bolumen batean edo 
banaketarako euskarri batean, osorik ez da Dokumentuaren Bertsio 
aldatu bat, non eta konpilazio-copyright-ik ez den eskatzen 
konpilazioarengatik. Horrelako konpilazioei "agregazio" esaten zaie, 
eta Lizentzia hau ez zaie aplikatzen beren edukia biltzen duten lanei, 
beraz Dokumentuarekin konpilatuta, horrela konpilatuta daudelako, 
berez ez badira dokumentuaren lan eratorriak.

Azaleko testuari dagokion 3. ataleko betebeharra Dokumentuaren kopia 
hauei aplikatzerik baldin badago, orduan, Dokumentua agregazio osoaren 
laurdena baino txikiagoa bada, Azaleko testuak Dokumentua 
agregazioaren barnean biltzen duten azaletan bakarrik jar daitezke. 
Gainerantzean, agregazio osoa inguratzen duten azaletan jarri behar 
dira testu horiek.


8.ITZULPENA

Itzulpena aldaketatzat jotzen denez, Dokumentuaren itzulpenak bana 
ditzakezu 4. ataleko baldintzak betetzen badituzu. Atal aldaezinak 
itzulpenekin ordezteko copyright-aren jabeen baimena behar da, baina 
Atal aldaezin batzuen edo guztien itzulpenak bana ditzakezu, atal 
horien jatorrizko bertsioez gain. horien jatorrizko bertsioekin 
batera. Lizentzia honen itzulpena ere jar dezakezu, baldin eta 
ingelesezko jatorrizko bertsioa ere jartzen baduzu. Lizentzia honen 
itzulpena eta jatorrizko ingelesezko bertsioa bat ez 
badatoz,jatorrizko bertsioak balioko du.


9. AMAIERA

Lizentzia honen baitan espresuki adierazitakoa bete gabe ezin da 
Dokumentua kopiatu, aldatu, azpilizentziatu edo banatu. Beste era 
batean Dokumentua kopiatu, aldatu, azpilizentziatu edo banatzeko saio 
oro deuseza izango da, eta Lizentzia honen baitan dauzkazun eskubideak 
automatikoki kendu egingo zaizkizu. Dena den, Lizentzia honen baitan 
zuregandik kopiak edo eskubideak jaso dituztenei ez zaizkie lizentziak 
kenduko, baldintzak betetzen dituzten bitartean.


10. LIZENTZIAREN BIRMOLDAKETAK

Free Software Foundation-ek noizean behin GNU Dokumentazio Librearen 
bertsio berrituak eta birmoldatuak argitara ditzake. Bertsio berri 
horiek egungoaren antzekoak izango dira espirituz, baina arazo edo 
kezka berriei aurre egin beharko dienez, litekeena da zehatz-mehatz 
bat ez etortzea. Ikus Copyleft http:///www.gnu.org/copyleft/.

Lizentziaren bertsio bakoitzak bertsio-zenbaki desberdindua dauka. 
Dokumentuak Lizentziaren bertsio zenbakidun jakin bat "edo berriago 
bat" dagokiola zehazten badu, orduan, bertsio zehaztuko baldintzak edo 
Free Software Foundation-ek argitaratutako bertsio berriago batekoak 
jarraitzeko aukera duzu (zirriborro gisa argitaratutakoek ez dute 
balio). Dokumentuak ez badu Lizentzia honen bertsio-zenbakirik 
zehazten, Free Software Foundation-ek argitaratutako bertsioetako 
edozein aukera dezakezu (baina ez zirriborro gisa 
argitaratutakoa).

Lizentzia honen erabilpena zure dokumentuetarako:

Zuk idatzitako dokumentu batean Lizentzia hau erabiltzeko, jar ezazu 
Lizentziaren kopia bat dokumentuan, eta titulu-orriaren jarraian, 
berriz, copyrighta eta lizentzia-ohar hauek:
  
  Copyright (c) URTEA ZURE IZENA.
  Baimena ematen da dokumentu hau kopiatu, banatu edota aldatzeko Free
  Software Foundation-ek argitaratutako GNU Dokumentazio Librearen 
  Lizentziaren 1.1 bertsioan edo berriago batean ezarritako baldintzak 
  betetzen badira, non Atal aldaezina ZERRENDATU EUREN TITULUAK den 
  eta Aurreko azaleko testuak eta Atzeko azaleko testuak ZERRENDATU 
  diren. "GNU Dokumentazio librearen lizentzia" titulua duen atalean   
  lizentzia honen kopia bat biltzen da.    

Atal aldaezinik ez baduzu, idatzi "Atal aldaezinik gabe" aldaezinak 
zeintzuk diren adierazi beharrean. Aurreko azaleko testurik ez baduzu, 
idatzi "Aurreko azaleko testurik gabe" "Aurreko azaleko testuak 
ZERRENDATU dira" adierazi beharrean; gauza bera Atzeko azaleko testuei 
dagokienez.

Zure dokumentuan programa-kodearen adibide ez-tribialik 
baldin badago, zera gomendatzen dizugu: adibide horiek ere jartzea 
aukeratutako software librearen lizentziarekin batera paraleloki, GNU 
Lizentzia Publiko Orokorra lizentzian esaterako, software librean 
erabil daitezen ahalbidetzeko.

   </PRE>
   </BODY>
</HTML>
